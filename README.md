https://vincentarelbundock.github.io/Rdatasets/csv/AER/CollegeDistance.csv

Proszę o wykorzystanie już zdobytej wiedzy i zautomatyzowanie procesów w GitHub Action.

# Lab3-Analizator_wynikow
Zadanie 1: Budowa modelu predykcyjnego (20 punktów)
Cel:
Na podstawie dostarczonego datasetu studenci mają za zadanie zbudować model predykcyjny, który będzie przewidywał zmienną score. Powinni wybrać odpowiedni algorytm, przeprowadzić analizę danych i ocenić jakość modelu. Do całej pracy ma zostać stworzona dokumentacja, może być w formie Readme.pdf i tam zamieszczone wykresy, albo można użyć bardziej profesjonalnego oprogramowania do tworzenia dokumentacji IT.

Etapy:
Eksploracja i wstępna analiza danych (5 punktów)

Wczytanie i zapoznanie się z danymi.
Sprawdzenie brakujących wartości oraz ich odpowiednia obsługa (np. imputacja lub usunięcie).
Analiza statystyczna zmiennych.
Ocena: 5 punktów za pełną eksplorację danych, w tym wykresy i opisy zmiennych.

Inżynieria cech i przygotowanie danych (5 punktów)

Przeprowadzenie odpowiedniej inżynierii cech (np. kategoryzacja, standaryzacja, normalizacja, tworzenie nowych zmiennych, jeśli konieczne).
Podział danych na zbiór treningowy i testowy.
Ocena: 5 punktów za poprawne przygotowanie danych, z wyjaśnieniem wszystkich kroków.

Wybór i trenowanie modelu (5 punktów)

Wybór odpowiedniego algorytmu (np. regresja liniowa, lasy losowe, regresja logistyczna, sieci neuronowe itp.).
Wytrenowanie modelu na zbiorze treningowym.
Wyjaśnienie, dlaczego wybrano dany model.
Ocena: 5 punktów za wybór odpowiedniego modelu i poprawne przeszkolenie modelu.

Ocena i optymalizacja modelu (5 punktów)

Ocena jakości modelu na zbiorze testowym (np. przy użyciu metryk takich jak R², MAE, MSE).
Jeśli wyniki nie są satysfakcjonujące, należy przeprowadzić optymalizację (np. tunowanie hiperparametrów, walidacja krzyżowa).
Ocena: 5 punktów za ocenę modelu i ewentualną optymalizację.
